De weersverwachting van het KNMI geldig tot morgen middernacht.

Opgesteld op vrijdag 30 mei 2008 om 13.06 uur.

Vooral vannacht en morgenochtend kans op (onweers)buien

Vanmiddag is het op de meeste plaatsen droog. Verder schijnt de zon in
het noordoosten. Elders in het land zijn er tamelijk veel wolkenvelden
met slechts hier en daar wat zon. De temperatuur loopt vanmiddag uiteen
van 18 graden vlak aan zee tot 25 graden in het oosten en noordoosten
van het land. De wind waait uit een west tot noordwestelijke richting en
is zwak tot matig rond kracht 3.  

Komende nacht trekt opnieuw een actief onweerscomplex vanuit Duitsland
over ons land. Lokaal kan er dan weer veel regen vallen. De
minimumtemperatuur ligt rond de 13 graden. Overdag trekken de buien weg
waarna het in de middag op veel plaatsen droog is met hier en daar wat
zon. Opnieuw maakt het noordoosten de meeste kans op zon. De
middagtemperaturen zijn vergelijkbaar met die van vandaag. De wind is
zwak tot matig en waait meest uit een westelijke richting.